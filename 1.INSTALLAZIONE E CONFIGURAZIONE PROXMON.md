In questa sezione andremo a vedere tutti i passaggi per configurare il nostro mini server Minis FORUM UM690s con Proxmon VE 

**Proxmox VE (Virtual Environment)** è una piattaforma open-source per la virtualizzazione, progettata per gestire macchine virtuali (VM) e container in un ambiente centralizzato. È particolarmente utilizzata in ambiti aziendali e professionali grazie alla sua combinazione di potenza, flessibilità e semplicità.

## Prerequisiti 

- Un server (nel nostro caso abbiamo un MINIS FORUM UM690s AMD Ryzen 9 6900HX, 64 GB di RAM e 1 TB di storage.)
- Una chiavetta usb (minimo 4GB)
- Rufus.exe : è un software gratuito e open-source utilizzato per creare dischi di avvio (bootable) da dispositivi come USB o dischi esterni.
- File iso di ProxmonVE [Scaricabile qui ](https://www.youtube.com/redirect?event=video_description&redir_token=QUFFLUhqbTRsUTdtQVJKQzM4UGxFcFBsajY2a0g0NHhQd3xBQ3Jtc0trS0JqakI2WlliZEZCU2hsTVNtby1hWjRzcF95aGx6cG5DTFB3R0JRZ0JxdG5INW9wSzJ5WFFab3h2OGVNX1ZpTEN1bFo1a1llanA4NC1kLUk3aHNpYnBiN3laTHl5VTh0U29TQ0k4eUcxU1RGb3ozSQ&q=https%3A%2F%2Fwww.proxmox.com%2Fen%2Fdownloads%2Fproxmox-virtual-environment%2Fiso&v=6YZXI1uBF6I)

## Creazione della USB bootabile

- **Scarica e avvia Rufus**: Scarichiamo Rufus.exe dal sito ufficiale e avvialo (non richiede installazione).

- **Seleziona la tua USB**: Collega la tua pen drive USB al computer. In Rufus, seleziona l'unità USB dal menu a tendina sotto "Dispositivo".

- **Seleziona l'immagine ISO di Proxmox VE**: Clicca sul pulsante "SELEZIONA" accanto a "Selezione ISO". Scegli il file ISO di Proxmox VE che hai già scaricato.

- **Imposta le opzioni di avvio**: Scegli **GPT** come schema di partizione per sistemi UEFI o **MBR** per BIOS legacy, a seconda del tuo hardware. Lascia **FAT32** come file system. Puoi mantenere le altre impostazioni predefinite.

- **Avvia la creazione**: Clicca su **Start** per iniziare. Rufus ti avviserà che tutti i dati sulla USB verranno cancellati. Conferma per proseguire.

- **Attendi il completamento**: Il processo richiederà pochi minuti. Quando è finito, avrai una USB avviabile con Proxmox VE pronta per l'installazione.

Una volta completato, siamo pronti per utilizzare la nostra USB per avviare e installare Proxmox VE sul server.

## Installazione ProxmonVE 

- Prima di accendere il server inseriamo la chiavetta USB.
- Accendiamo ed entrando nel bios, gli diciamo di caricare il sistema della chiavetta USB, usciamo e salviamo.
- Un volta partito ci troviamo davanti a questa schermata

![](zzz_imglab/pve-grub-menu.png) 

- Selezioniamo "Install ProxmonVE (Grraphical)"  
- Seguiamo la procedura guidata.

![](zzz_imglab/choose-root-password.png)

- Nella sezione di scelta della password teniamola bene a mente perché sarà quella che ci consentirà di accedere all'interfaccia web di proxmon una volta completata l'operazione.

![](zzz_imglab/proxmox-network-configuration.png)

- **Nella sezione Managment Network Configuration** scegliamo un hostname ( es: prox-server.local) un IP (192.168.1.7) la subnet la lasciamo /24  gli altri parametri verrano forniti direttamene dal router a cui è collegato il server (gateway 192.168.1.1 DNS 192.168.1.1 )

- per tutto il resto lasciamo di default.

Una volta riavviato ci troveremo davanti al prompt di login dove abbiamo l'indirizzo scelto in fase d'istallazione per collegarci all'interfaccia web.

![](zzz_imglab/proxmox-welcome-output.png)

>[!warning] Dopo aver raggiunto l'indirizzo IP richiesto, potresti visualizzare un messaggio di avviso che informa che la pagina non è sicura perché Proxmox VE utilizza certificati SSL autofirmati. Facciamo  clic sul collegamento IP per procedere all'interfaccia di gestione web di Proxmox

![](zzz_imglab/accept-proxmox-certificate-and-proceed.png)

Per accedere all'interfaccia, accedi come root e fornisci la password che hai impostato durante l'installazione di Proxmox.

![](zzz_imglab/loginprox.jpg)

Viene visualizzata una finestra di dialogo che informa che non esiste un abbonamento enterprise valido per il server. Proxmox offre un servizio aggiuntivo opzionale al quale è possibile abbonarsi. Per ignorare il messaggio, fare clic su OK.

![](zzz_imglab/no-valid-subsciption-proxmox-message.png)

Il repository **Proxmox VE "No Subscription"** è un'opzione alternativa a quello **Enterprise**, ed è utilizzato per ottenere aggiornamenti gratuiti e non supportati ufficialmente. Questo repository fornisce pacchetti software più aggiornati, ma non include il supporto commerciale e può contenere software meno testato rispetto alla versione Enterprise. Per utilizzare questo repository, basta modificare il file di configurazione del sistema per puntare al server "no-subscription" invece di quello Enterprise. Questo consente di mantenere il sistema aggiornato senza necessitare di un abbonamento.

![](zzz_imglab/nosubprox.jpg)

Questa è il pannello di controllo di Proxmon VE da qui gestiremo tutto il nostro lab ,come si deve io ho gia tutte le VM configurate. 

![](zzz_imglab/mainprox.jpg)

Nelle prossime sezioni andremo a vedere come creare le varie VM a partire dal pfSense, che sarà il nostro firewall e gestirà la segmentazione della rete , fino alla configurazione dell'ambiente Active Directory con il nostro DC ed i vari client.

